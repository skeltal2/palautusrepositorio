"Start, Stop, Continue, More of, Less of Wheel"-retroperspektiivitekniikassa aloitetaan piirtämällä viiteen osioon jaettu ympyrä. Osiot ovat nimetty tekniikan nimen mukaan, eli ne ovat "start", "stop", "continue", "more of" ja "less of". Retroperspektiivin osallistujilta kysytään, mitä jokaiseen osioon pitäisi laittaa. Esimerkiksi "start" osioon kirjoitetaan ne asiat, mitä pitäisi aloittaa tekemään, ja "more of" osioon asioita, joita halutaan enemmän.

"Glad, Sad, Mad"-retroperspektiivitekniikassa jokainen osallistuja kirjoittaa ylös lyhyitä havaintoja edellisestä sprintistä korteille. Havainnot voivat olla hyviä tai huonoja. Kaikki kortit laitetaan valkotaululle, joka on jaettu kolmeen eri alueeseen: "Glad", "Sad" ja "Mad". Jokainen osallistuja laittaa oman korttinsa sille alueelle, joka kuvaa sitä tunnetta, mitä kortissa oleva havainto saa hänet tuntemaan. Kortit ryhmitellään samankaltaisien havaintojen mukaan, jonka jälkeen osallistujat äänestävät, mistä ryhmästä jokainen haluaa keskustella. Sitten jokaisesta havainnosta keskustellaan, eniten ääniä saanut ryhmä ensin.
